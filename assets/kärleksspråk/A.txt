Det är ditt språk när du ofta berättar för din partner hur snygg hen är, hur duktig hen är på
att snickra/städa/ta hand om barnen/göra karriär/ tjäna pengar eller någon annan
prestation som hen lyckas med. Du talar också om att hen är sexig, lagar god mat, har bra
klädsmak eller vad som helst som för dig känns som ett sätt att uttrycka din kärlek. Inte
minst säger du ”Jag älskar dig”. För dig är det självklart att din partner då borde förstå hur
djup din kärlek och uppskattning av den andre är. Om din partner inte säger alla de här
sakerna till dig är det ett tydligt tecken på att hen inte längre älskar dig som förut.